## Start, Stop, Continue, More of, Less of Wheel

Tässä retrospektiivitekniikassa jaetaan ympyrä viiteen osaan. Start-osaan lisätään tekemisiä, joita tiimi ei tee mutta joita pitäisi alkaa tehdä, Stop-osaan lisätään vastaavasti tekemisiä, jotka tulisi lopettaa, Continue-osaan lisätään tekemisiä, jotka nykyisellään koetaan hyviksi ja joita tulisi jatkaa, More of -osaan nykisistä tekemisistä ne, joita tulisi lisätä ja vastavavasti Less of -osaan tekemisiä, joita tulisi nykyisestä vähentää.

Menetelmä tukee hyvin tiimin prosessin kehittämistä suhteellisen korkealla tasolla.

## Glad, Sad, Mad

Tässä suositussa retrospektiivitekniikassa kukin tiimin jäsen kirjoittaa esimerkiksi erillisille lapuille tiimin työhön liittyviä seikkoja kolmessa kategoriassa: asiat, joihin on tyytyväinen, asiat, joihin ei ole tyytyväinen ja asiat, jotka harmittavat erityisen paljon.

Tämän jälkeen oleellisesti samaa tarkoittavat laput yhdistetään, minkä jälkeen äänestysmenetelmin priorisoidaan teemat ja jäljellä oleva aika käytetään teemoista keskusteluun prioriteettijärjestyksessä pyrkien muotoilemaan käytännön toimenpiteet koettujen ongelmien korjaamiseksi tai positiivisten seikkojen vahvistamiseksi.
